[{
	"title":"终南望余雪  唐代：祖咏",
	"id":1,
	"detail":"终南阴岭秀，积雪浮云端。林表明霁色，城中增暮寒。"
},{
	"title":"鹿柴 唐代：王维",
	"id":2,
	"detail":"空山不见人，但闻人语响。返景入深林，复照青苔上。"
},{
	"title":"寄扬州韩绰判官  唐代：杜牧",
	"id":3,
	"detail":"青山隐隐水迢迢，秋尽江南草未凋。二十四桥明月夜，玉人何处教吹箫？"
},{
	"title":"山中送别  唐代：王维",
	"id":4,
	"detail":"山中相送罢，日暮掩柴扉。春草明年绿，王孙归不归？"
},{
	"title":"天末怀李白  唐代：杜甫",
	"id":5,
	"detail":"凉风起天末，君子意如何。鸿雁几时到，江湖秋水多。文章憎命达，魑魅喜人过。应共冤魂语，投诗赠汨罗。"
},{
	"title":"遣悲怀三首·其三  唐代：元稹",
	"id":6,
	"detail":"闲坐悲君亦自悲，百年都是几多时。邓攸无子寻知命，潘岳悼亡犹费词。同穴窅冥何所望，他生缘会更难期。惟将终夜常开眼，报答平生未展眉。"
},{
	"title":"送灵澈上人  唐代：刘长卿",
	"id":7,
	"detail":"苍苍竹林寺，杳杳钟声晚。荷笠带斜阳，青山独归远。"
},{
	"title":"闻官军收河南河北  唐代：杜甫",
	"id":8,
	"detail":"剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。"
},{
	"title":"苏武庙  唐代：温庭筠",
	"id":9,
	"detail":"苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。"
}]